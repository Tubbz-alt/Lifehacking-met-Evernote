# Evernote-hacks

Hoe kun je Evernote slim gebruiken?

We hebben in de vorige hoofdstukken uitgelegd hoe Evernote werkt en wat voor apps en apparaten je in combinatie met Evernote kunt gebruiken. 

In dit hoofdstuk beschrijven we met diverse voorbeelden hoe je *handig gebruik* kunt maken van Evernote.

### 111 dingen van vroeger

Evernote is een verzamelbak voor van alles wat je digitaal kunt bewaren. En dat is veel. Staat het op foto, video, audio, geschreven, getypt, op het web of is het geprint - je kunt het *allemaal* in Evernote bewaren en overal gemakkelijk naslaan.

Evernote herinnert ons dagelijks aan veel meer dan we ooit zouden kunnen onthouden. Evernote kwam ook in de plaats van meerdere verschillende informatiebronnen en geheugensteuntjes die we vroeger apart gebruikten.

Onze 111 dingen van vroeger die nu in Evernote staan:

<code>Aantekening, adresboek, artikel, autopapieren, backup, bankafschrift, belastingaangifte, bijsluiter, boek, boekenkast, bonnetjes, boodschappenlijstje, bookmarks, brievenmap, cadeau-ideeen, certificaat, checklist, collegedictaat, concertkaartje, contract, dagboek, diploma, document, dossier, e-book, e-mailarchief, envelopppe, etiket, factuur, finder, flipover, flora, folder, foto, fotoalbum, garantiebewijs, geboorteakte, gebruiksaanwijzing, geheugen, gespreksopname, gespreksstof, getuigschrift, handleiding, hangmap, harde schijf, idee, ijskastdeur, inventaris, kindertekening, kledingmaat, knipselarchief, kookboek, kortingscode, leesmap, lesmateriaal, lesrooster, lijst, logboek, memorecorder, menu, moodboard, notulen, ordner, paklijst, papier, pasje, paspoort, plattegrond, podcast, polis, postit, presentatie, prikbord, productnummer, projectmateriaal, quotes, rapport, recept, registratienummer, reisgids, rijbewijs, scan, schadefoto, schema, schets, schoenendoos, schrijfblok, score, serienummer, sjabloon, speech, standaardtekst, tekst, ticket, ticklerfile, toegangsbewijs, uitslagen, usbstick, vakantieplanning, verenigingsagenda, vergadermap, verzekering, visitekaartje, wandelkaart, weblog, wedstrijdkalender, wensenlijst, whiteboard, wijnetiket, wiki, windows verkenner, ziektesymptomen.</code>

Deze 111 dingen in Evernote zijn een willekeurige keuze. In Evernote past veel meer. Jij kunt er met al je eigen dingen jouw persoonlijke bovenmenselijk geheugen van maken.

Dit boek *Lifehacking met Evernote* helpt je op weg.
