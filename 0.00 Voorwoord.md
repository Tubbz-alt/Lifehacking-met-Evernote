# Voorwoord {-}

Evernote is een digitaal notitieboekje dat je op iedere computer, tablet of smartphone kunt gebruiken. Aan de notities die je maakt kun je bijlagen toevoegen. Bijvoorbeeld documenten, maar ook foto's die je maakt met de camera van je computer of smartphone en geluidsopnames via de microfoon. Dankzij de synchronisatie tussen al je apparaten heb je je notities in het vervolg altijd doorzoekbaar bij de hand. Evernote geeft je een blanco canvas waar je naar hartenlust je notities in kunt opslaan, organiseren en terugvinden. Met dit e-book helpen we je op weg.

Wij van *[Lifehacking.nl](http://www.lifehacking.nl)* zoeken en gebruiken van alles om slimmer te werken en slimmer te leven. Sinds de lancering van Evernote in 2008 schreven we er [vele berichten](http://lifehacking.nl/algemeen/evernote-overzicht-van-alles-wat-we-er-over-schreven/) over. Evernote is populair bij onze lezers, want op *Lifehacking.nl* is het de term die het meest wordt gezocht.

Evernote is daarom het onderwerp voor dit eerste e-book van een reeks e-books *Lifehacking met ..*.

\subsubsection*{De kracht van Evernote}

Evernote is een digitaal bovenmenselijk geheugen. Het is ontworpen opdat jij van alles eenvoudig kunt onthouden.

Met Evernote:

* Sla je alles op in jouw eigen bovenmenselijk geheugen. Met Evernote bewaar je jouw gedachten, dingen die je leuk vindt, dingen die je hoort en dingen die je ziet.

* Heb je overal toegang tot je bovenmenselijke geheugen. Evernote werkt op bijna alle computers, telefoons en mobiele apparaten.

* Vind je jouw dingen snel. Zoeken kun je op titel, label, in tekst, in documenten en zelfs in handgeschreven tekst op afbeeldingen.

* Heb je een platform van waaruit je met tal van apps gegevens kunt halen.

Evernote is handig en gebruikersvriendelijk. Maar het is meer dan dat.

Evernote is ook Phil Libin, de slimme man aan de top. Zijn visie: [Evernote blijft 100 jaren een zelfstandige start-up](http://blogs.wsj.com/tech-europe/2012/05/01/how-to-build-the-100-year-start-up/).

Evernote is ook een enthousiast team. Zij communiceren goed via de eigen website en tal van sociale media. Zij verbeteren de software en apps van Evernote voortdurend. De uitsmijter bij beschrijvingen van updates is dan ook vaak: *There is more to come.*

Evernote is ook de [Three Laws of Data Protection](http://evernote.com/legal/tos.php) en de [Privacy Policy](http://evernote.com/legal/privacy.php). Je kunt jouw gegevens makkelijk delen met anderen, maar Evernote blijft altijd: *jouw* eigen persoonlijke geheugen.

Evernote stimuleert [samenwerking](http://dev.evernote.com/) met programmeurs van apps voor en [communities](http://evernote.com/community/) van gebruikers van Evernote.

Ook daarin schuilt de kracht van Evernote.

\subsubsection*{Dit is jouw boek}

We schreven dit e-book in meerdere versies. De eerste versie van dit e-book bood basale informatie over Evernote en de eerste tips en trucs om er goed gebruik van te maken. In de maanden daarna hebben we in nog vier updates het e-book verder uitgebreid met vele extra hoofdstukken en verbeteringen – allemaal op basis van feedback van de eerste kopers.

We publiceren dit e-book in de formaten PDF, EPUB en MOBI. We hebben er bewust voor gekozen dit e-book *niet* te beperken met [DRM](http://nl.wikipedia.org/wiki/Digital_Rights_Management). Dat was voor de koper destijds wel zo prettig. Je kunt het altijd en op elke gewenste computer of eReader lezen. Inmiddels is het dankzij de Creative Commons-licentie prima om het boek gratis te verspreiden in deze vorm, zolang je er geen geld mee verdient.

Welke onderwerpen kun je in het boek verwachten?

1. Aan de slag: Een deel met de basics.
2. Een kijkje in de Galerij: Evernote kun je uitbreiden met extra apps, software en hardware. Hoe werkt dat en welke uitbreidingen moet je hebben?
3. Evernote-hacks: Hoe kun je Evernote slim gebruiken?
4. Evernote voor jou: Hoe is Evernote voor specifieke groepen en activiteiten in te zetten? 

Wij schreven dit e-book niet alleen. We kregen hulp van *The Early Elephants*. Een netwerk van en voor lezers van dit e-book. Zij hebben invloed op de inhoud van de updates van het e-book en toegang tot extra digitaal materiaal. We delen onze ervaringen en leren van elkaar. 

Heb je een opmerking over de inhoud van het boek? Dan horen we graag van je!

Frank Meeuwsen    
Oskar van Rijswijk  
Patrick Mackaaij

## Aanbevelingen {-}

**[Erwin Blom](http://www.fastmovingtargets.nl)**, auteur van *De Realtime Revolutie* en het *Handboek Communities*:

> Evernote werkt simpel, maar om de echte kracht te doorgronden helpt de hulp van experts. Die maakten dit boek.


**[Arvid Bux](http://google.com/+ArvidBux)**, auteur van *De + achter Google*

> Als ik ooit mijn Evernote-account kwijt raak, dan heb ik digitale Alzheimer. Dit is het boek over Evernote, mijn digitale externe geheugen!


**[Gerald Essers](http://www.tijdwinst.com)**, oprichter van *TIJDwinst.com* en auteur van *Slimmer werken met het kantoor in je tas*:

> Vanaf nu heeft niemand meer een excuus om iets te vergeten! Eindelijk is er een Nederlandse praktijkgids voor het gebruik van Evernote waarmee iedereen kan beginnen om alle losse eindjes uit de fysieke, digitale en mentale ruimte aan elkaar te knopen en zo slimmer te werken.


**[Fokke Kooistra](http://www.meereffect.nl)**, senior trainer bij *Meereffect*:

> Alhoewel ik zelf al jaren met Evernote werk ontdek ik steeds weer nieuwe mogelijkheden van Evernote door het lezen van boeken als deze.

**[Boris Veldhuijzen van Zanten](http://www.thenextweb.com)**, oprichter van *The Next Web*:

> Hoe langer je Evernote gebruikt hoe waardevoller het wordt. En hoe langer je het gebruikt hoe minder vaak je op zoek gaat naar nuttiger manieren om het te gebruiken. Dat is zonde want Evernote is multifunctioneel inzetbaar, en wie dit boek leest ontdekt snel hoe ontzettend veel efficiënter het allemaal nog kan.

**[Johan Voets](http://www.numrush.nl)**, CTO van *Foodzy* & mede-oprichter van *Numrush*, een blog over big data:

> In de loop der jaren is Evernote mijn tweede brein geworden, mijn "externe geheugen in de cloud". Maar het is zoveel meer: in een tijd van big data biedt Evernote je een eigen kluisje, een veilige plek om dingen die belangrijk zijn voor jou op te bergen. Dit boek helpt je niet alleen op weg, het geeft je ook direct een flinke zet in de rug! Go!


**[Elja Daae](http://www.eljadaae.nl/)**, in een recensie [op Frankwatching](http://www.frankwatching.com/archive/2012/11/01/lifehacking-met-evernote-tips-tricks-ideeen/):

> Dit boek vertelt je alles over Evernote: hoe je het kunt gebruiken, hoe je de zoekfunctie gebruikt, met welke apps en hardware je het kunt gebruiken, hoe je het beste je informatie in Evernote kunt inrichten en meer. Maar daarnaast laat het je zien hoe je Evernote gebruikt als tool om je leven en werk slimmer in te richten. Dat is de charme van het boek. Dat, en het enthousiasme van de auteurs. Het is bovendien erg toegankelijk geschreven, enorm praktisch (duidelijke stap voor stap uitleg, voorbeelden, screenshots) en vermijdt jargon.

**[Gonny van der Zwaag](http://www.iphoneclub.nl/)**, in een recensie [op iPhoneclub](http://www.iphoneclub.nl/215744/lifehacking-met-evernote-nieuw-ebook-helpt-je-beter-werken-met-evernote):

> De echte productiviteitsfreaks halen veel meer uit Evernote (..) Je leest wat er praktisch mogelijk is met Evernote en ontdekt (hopelijk) ook nog wat nieuwe toepassingen.

**[Raymond Snijders](http://rsnijders.info)**, winnaar van onze [blogwedstrijd](http://lifehacking.nl/algemeen/blog-mee-over-lifehacking-met-evernote/), in een recensie [op Vakblog](http://rsnijders.info/vakblog/2012/11/02/eventjes-evernote/):

> De schrijvers zijn helemaal overtuigd van de mogelijkheden van Evernote en geven je tientallen praktische tips van hoe je Evernote in je alledaagse leven kunt gebruiken om het makkelijker en eenvoudiger te maken (..) Je zult ongetwijfeld nooit al die voorbeelden zelf gaan toepassen maar het e-book slaagt er wel om die stap, die bij mij twee jaar duurde, van nadenken en afwachten wat je precies moet met Evernote over te slaan. Ik kwam in ieder geval zelf ook weer op nieuwe ideeën en daarmee doet *Lifehacking met Evernote* precies wat het moet doen: je lekker enthousiast maken voor een hele handige tool die heel veel voordelen biedt.

**[Menno Lanting](http://www.mennolanting.nl/werk)**, schrijver van *Connect* en *IedereenCEO*:

> Dit e-book geeft je snel inzicht in een meer dan praktische tool en ook nog in een bijzonder bedrijf.
